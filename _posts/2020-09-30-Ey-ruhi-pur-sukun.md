---
layout: post
title: "ای روح پر سکون"
date: 2020-09-30
author: حسین جاوید
dir: rtl
tags: شعر
---

ای منلیگیمده حاکم اولان روح پر سکون،<br/>
ای روح منفعل! سنی گؤردوکجه هپ زبون،<br/>
گؤردوکجه دائما سنی سرگشته ظنون،<br/>
هپ وارلیغین همان اولویور سانکی تار و مار.


سن بختیار ایدین او زمانلار کی بوس-بوتون،<br/>
بیر شعر و ذوق ایچینده یاشاردین؛ فقط بو گون،<br/>
باق، زشت بین اولوب دا نه بولدون؟ بیر آز دوشون!<br/>
هپ کائناتا قارشی نه دیر بونجا اغبرار؟


هر شی سنین گؤزونده بیر افسانه بیر یالان،<br/>
بیر آلدانیش دئمک بوتون آلایشِ جهان،<br/>
سئومک، سئویلمک، عشق، وفا، خنده یا فغان،<br/>
بونلار دا گؤستریش می دیر ای روحِ سرعه‌دار.


آلدانماماق، بو سنجه بو گون ایشته سون مراق،<br/>
گویا سرابِ مغفل ایمیش هپ یاقین، اوزاق؛<br/>
لکن یئتر، شو حالی بیراق، ایسته‌مم بیراق!<br/>
اصلا تحمّل ائتمه‌یه یوق منده اقتدار.


آلدان بیر آز، یازیق سنه! قهر اولدوغون یئتر،<br/>
باق آلدانیب دا، چیرپیناراق زمرهٔ بشر،<br/>
دائم قوشار امیدِ سعادتله بی‌خبر،<br/>
دائم خیال ایچینده یاشار، هم ده بختیار.


چیق شبهه‌دن، سکونو بیراق، آچ دا بال و پر،<br/>
چیرپین فضای ذوق و شطارتده پر ظفر،<br/>
قوش دائما محبّته، نفرتدن ائت حذر،<br/>
بدبین اولوب دا کندینه دنیایی قیلما تار!


چیرپین کدرلرینله، سرورونلا دائما،<br/>
بعضا کدر، دوشونجه، قیریقلیق دا بیر صفا،<br/>
سئو، آغلا، اینله! بلکه بولورسان بیر آز شفا،<br/>
چیرپین خیال و حس ایله هپ مست و بی‌قرار.


بیر نازلی چهره، یا دوشونور بیر حزین نگاه،<br/>
بیر گریه، بیر تبسمِ نازک، درین بیر آه،<br/>
بیر شاعرانه منظره، بیر قانلی حربگاه،<br/>
خوش بیر شکوفه‌زار و یا تازه بیر مزار.


هر لوحه بیر حقیقتی سؤیلر ترانه دیر،<br/>
هر کؤلگه حسّی اوقشایاجاق بیر بهانه دیر،<br/>
دنیا نه دیر؟ او ایشته  فرهناک و منکسر،<br/>
بیر آشیانِ ذوق و صفا، بیر خراب‌زار.



