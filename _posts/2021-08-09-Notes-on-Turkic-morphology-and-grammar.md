---
layout: post
title: "تورکجه‌نیڭ صرف ایله نحوی اوزره یازیلار"
date: 2021-08-09
author: ارسلان
dir: rtl
tags: دیلچیلیک صرف نحو
---

جمال‌الدین ولیدی «تاتار تیلینیڭ گراماتیکاسی» کتابیندا یازمیش دیر [[۱]](#۱):

«دیل علمینیڭ اؤزونو اڭ اوّل ایکی قسمه آییرماق ممکن. بونلاریڭ بیریسی لغتلری ییغیب اونلاریڭ معناسینی تکشیرمک یعنی لغت علمی (لکسیکولوژیا)، ایکینجیسی دیلده اولان سؤزلریڭ دوزولوشو و بیری بیریسینه باغلانیشلارینی تکشیرمک دیر کی یونانجاسی گراماتیکا دیر. گراماتیکانیڭ اؤزو اوچ بؤلومه آیریلار. بیریسی سؤزلری اونلاری سؤیله‌ین وقتده آغیزدان چیخان سسلر جهتیندن یعنی تلفظ روشلری جهتیندن باخیب، تکشیرمک دیر. گراماتیکانیڭ بو قسمی آوروپا دیللرینده فونوتیکا دئیه تعبیر ائدیلر. ایکینجیسی سؤزلری سسلردن یا کی هجالاردان ییغیلماق جهتیندن دگیل، بلکه معنالی قسمتلردن (کؤک سؤز و اکلردن) ییغیشماق جهتیندن تکشیرمک یعنی سؤزلریڭ سس جهتیندن داها آرتیق معنی جهتینه گؤز سالماق قسمی دیر کی بونا عربجه‌ده صرف و آوروپا دیللرینده مورفولوژیا-ائتیمولوژیا دئیه اسم وئریلر. گراماتیکانیڭ اوچونجو قسمینده سؤزلرین آیری آیری حاللارینا باخیلماز. بلکه جمله‌ده توتان یئرلرینه باخیلیب، تکشیریلر. بونا عربجه‌ده نحو و یونانجادا سینتاکس دئییلر.»

بیزیم یازینین اساس قونوسو صرف ایله نحو اولوب، مثاللار واسطه‌سییله یورودوله‌جک دیر. صرف ایله نحو بیر دیل اوچون چوخ اؤنملی دیرلر و بونلارا گؤره یازماق اوزون سوره مطالعه و تحقیق دیله‌ییر. بونون اوچون ده بو یازی آز آز تکمیللشه‌جک دیر.

# صرف
ایلک ایشیمیز، باشقا صرفه گؤره اولان یازیلار کیمی، صرفیڭ تعریفی اولمالی دیر. صرف نظامینیڭ ایشی بیر لغت اوزره کیچیک اؤزگرمه‌لری یاراتماق و بو اؤزگرمه‌لرله لغتی باشقا وظیفه‌لر اوچون حاضرله‌مک دیر. بیر کؤکدن مشتق اولونموش لغتلریڭ، کؤکوڭ اونلارلا علاقه‌ده اولان آڭلاملار ایله نئجه علاقه‌ده اولمالاری، صرفیڭ معنیــده یارادابیلدیگی اختلافی گؤرسه‌ده‌بیلر. بو ایسه ذهنیڭ نئجه صرفی استخراج ائده‌بیلمه‌سینی آچیقلایابیلر.

تورک دیلینیڭ صرف نظامی التصاقی دیللر کیمی دیر یعنی کؤکه قوشولان بعض حرفلر واسطه‌سییله معنیده اؤزگرمه‌لر حاصل اولار. دیلیمیزیڭ التصاقی اولدوغونا بیرینجی یول جمال الدین ابن مهنّا اؤز حلیة الإنسان وحلبة اللسان کتابیندا اشاره ائتمیش دیر. ابن مهنا یازمیش دیر «واعلم انّ للغة التّرک زوائد تلحق بأواخر الاسماء دالة علی التصغیر والجمع والنسبة وغیر ذلک وبأواخر الافعال دالة علی الماضی والمستقبل والمصدر واسم الفاعل والمفعول والامر والنهی والمخاطبات وغیر ذلک» یعنی «بیلگیل تورک دیلینده بیر زواید وار دیر، تصغیر، جمع، نسبت و باشقا بونوڭ کیمی حاللارا دلالت ائتمک اوزره اسملریڭ سونونا، ماضی، مستقبل، مصدر، فاعل اسمی، مفعول، امر، نهی، مخاطب صیغه‌لرینی میدانا گتیرمک اوزره فعللریڭ آخرینه علاوه اولونور» [[۲]](#۲). 

## تورکجه‌نیڭ صرفی

# نحو

## تورکجه‌نیڭ نحوی


# قایناقلار

<a id="۱">[۱]</a> جمال الدین ولیدی، تاتار تیلینیڭ گراماتیکاسی، قورولتای نشری، قازان ۱۹۱۹. ص۱۰.

<a id="۲">[۲]</a> بکیر وهاب اوغلو چوبان‌زاده، تورک-تاتار دیالکتولوژیسی، آذربایجان تدقیق و تتبع جمعیتینیڭ نشریاتی، باکو ۱۹۲۷. ص۲۴.













