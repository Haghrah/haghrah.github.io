---
layout: post
title: "سیبیری مکتوباتی، وظیفه بشریّه"
date: 2021-11-07
author: علی عباس مذنب
dir: rtl
tags: شعر
---


### سیبیریا مکتوباتی
### وظیفه بشریّه
### یازانی علی عباس مذنب

<hr/>

#### بیر سیر شاعرانه ایله گزدی بۆس بۆتۆن،
#### ارض و سمایی فکر خیالم خفیّه‌سی.
#### لایقلی تحفه بولمادیغیندان کی ائتدی قصد،
#### اوغلوم حسینه گؤندره «منفا هدیه‌سی».

<hr/>

### بیرینجی حصّه
### نشریات برادران اوروجوف، باکو
### تاریخ هجری قمری ۱۳۳۱، میلادی ۱۹۱۳

#### اوروجوف قارداشلارینین الکتریک مطبعه‌سینده طبع اولوندو.

<hr/>

سیبیریادا موختوی آدېنلی بیر کندده اۏغلوم آقا حسیندن آلدېغېم مکتوب دور.

گؤزۆمه گؤرۆنمه‌ین آتام! من طرفدن سنه زیاده عرض سلام، منی بورادا نه اۆچۆن قۏیموش گئتمیشسن؟ بس نه وقت گله‌جکسن؟ مندن نگران قالما، صبح عمیم ابوالفضل ایله گئدیرم و درسیمی اۏخویورام. الله منی سنسیز ائتمه‌سین. همیشه آتا دئیه‌ره‌ک گزیرم.

اۏغلونوز آقا حسین

<hr/>

منیم داهې آتالېق نامېنا اۏلاراق جوابا بو اشعار ناصحانه‌نی اۏنا یازدېم. لکن بو اثر یالنېز اۏنون نامېنا یازېلمېشسا دا، منفعت عمومینی گؤزله‌ییب، یازدېغېمدان اۏخوچو آرخاداشلارېمېن داهې محل اعتناسې اۏلماسېنا زیاده امیدوارم.

ابدی سۆرگۆن، علی عباس مذنب


<hr/>

#### منفا هدیه‌سی
#### محبت، نصیحت، معذرت

ای دل زارېمېن قرارې حسین، <br/>
گلسن عمرۆمۆن بهارې حسین.

گؤزلریمه اېشېق، یۆره‌گیمه توان،<br/>
سنسن ای جسمیم ایچره روح روان.













